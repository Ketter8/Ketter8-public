<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Incremental arendusmudel</title>
</head>
<body>
    <h1>Inkrementaalne arendusmudel</h1>
        <p>Tarkvaraarenduse üks võtmeküsimusi on - kuidas tulla toime muudatustega, sest suurte tarkvaraprojektide puhul on muutused vältimatud. Äritegevus muutub ja see toob endaga kaasa muutunud nõuded, tekivad uued tehnoloogiad, mida oleks otstarbekas tarkvarasüsteemides nende täiustamiseks rakendada ning muutuvad platvormid, millele süsteem on rajatud. Nimetatud muutused nõuavad ümbertegemist ning maksab nii nõuete korduv analüüsimine koos teostusega kui ka uute funktsionaalsuste realiseerimine. Muudatuste maksumust tuleb hoida nii väiksena kui võimalik. Seega tuleb arendusprotsessi tuua sisse tegevused, mis aitavad muudatusi ette näha enne kui nende sisseviimine olulist tööd nõuab. Näiteks prototüüpimise abil saab kliendile näidata varakult süsteemi olulisi omadusi. Muudatusi on parem teha siis, kui nende sisseviimine on võimalikult odav. Sellest tulenevalt on mõistlik toote järk-järguline (inkrementaalne) arendus ja üleandmine. Nii saab muudatusi teha ka nendes osades, mida pole veel arendama asutud.</p>
        <p>Mõistelist segadust tekitavad iteratiivne ja inkrementaalne arendus. Alistair Cockburni järgi on tegemist kahe erineva arendusmudeliga:</p>
        <p>1. Inkrementaalne arendus on etapiviisiline ja ajagraafikut järgiv strateegia, kus süsteemi erinevaid osi arendatakse erinevatel aegadel ja erineva kiirusega ning kui üks osa valmis saab, integreeritakse see juba valmis süsteemiga.
            Alternatiivne strateegia oleks kodeerida kõik süsteemi osad ja siis kogu kood integreerida ühekorraga.</p>
        <p>2. Iteratiivne arendus on nö muutmisstrateegia, kus nähakse ette olemasolevate süsteemi osade ümbertegemine ja parandamine.
            Alternatiivne strateegia oleks planeerida tegevused selliselt, et kõik tehtaks õigesti esimesel katsel</p>
        <p>Sõltumata tähendusest, mis pannakse iteratiivse arenduse taha, on inkrementaalne arendus erinevates allikates üsna üheselt kirjeldatud.</p>
        <p>Inkrementaalne arendus võib olla nii plaanipärane kui ka paindlik. Mudel näeb ette ehitada valmis algul väike osa süsteemist ning seda järgnevalt mitmes etapis laiendada. Inkrementaalne lähenemine võimaldab arendajatel ja ka tulevastel süsteemi kasutajatel varajastest iteratsioonidest õppida, saada tagasisidet veel siis kui on võimalik teha muudatusi nt süsteemi arhitektuuri kirjutamata kogu koodi ümber.</p>
    
    <img src="pildid/image3.jpeg" >

    <h2>Head ja vead tabel</h2>
        <table>
            <tr>
                <td>Plussid</td>
                <td>Miinused</td>
            </tr>
            <tr>
                <td>1. Kulutused, mida tehakse kasutaja nõuete muutumise tõttu, vähenevad, uuesti tehtava analüüsi ja dokumentatsiooni hulk väheneb oluliselt võrreldes koskmudeliga.</td>
                <td>1. Progress ei ole hästi jälgitav - haldurid vajavad pidevalt materjale progressi mõõtmiseks. Kiire arenduse korral ei ole tasuv tekitada dokumente iga pisikese versioonimuudatuse jaoks.</td>
            </tr>
            <tr>
                
                <td>2. Kergem on saada kliendi tagasisidet juba tehtud arendustööle - kliendid saavad anda kommentaare valminud osadele ja ka näevad, kui palju on tehtud. Sel viisil on esimesed süsteemi osad nagu prototüübid kogu süsteemile.</td>
                <td>2. Süsteemi struktuur kipub halvenema uute osade lisandumisel - pidev muutmine rikub süsteemi struktuuri. Selle vältimiseks ja tarkvara kvaliteedi parandamiseks on vaja kulutada lisaks aega ja raha refaktoreerimisele. Halb struktuur muudab tarkvara hilisema muutmise keerulisemaks ja kulukamaks.</td>
                
            </tr>
            <tr>
                <td>3. Kliendile on võimalik kiiremini tarnida ja evitada loodavat tarkvara - kliendid võivad saada süsteemist reaalset kasu varem, kui see oleks võimalik koskmudeliga.</td>

            </tr>
        </table>
    <h2>Kasutatud allikad</h2>
      <p><a href="https://eopearhiiv.edu.ee/e-kursused/eucip/arendus/1221_koskmudel.html">Kasutatud allikas </a> </p>
</body>
</html>